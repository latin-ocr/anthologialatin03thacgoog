148

AA'THOLOGIA LATINA.

Periura pugnaces Achivos

Hectoreis opibus refringit,
Nostrisque ductum seditionibus
Bellum resedit: protinus et gravis

Iras et invisum nepotem,

Troica quem peperit sacerdoS,
Marti redonabo ε illum ego lucidas
Inire sedes, ducere nectaris

Sucos et adscribi quietis

Ordinibus patiar deorum.

Dum longus inter saeviat Ilion
Romamque pontus, qualibet· exsules
In parte regnanto beati3

Dum Priami Paridisque busto
Insultet armentum et catulos ferae
Celent inultae, stet Capitolium

Fulgens, triumphatisque possit

Roma ferox dare iura Medis.
Horrenda late ’nomen in ultimas
Extendat orae, qua medius liquor

Secernit Europen ab Afro,

Qua tumidus rigat arva Nilus.
Aurum inrepertum et sic melius situm,
Cum terra celat, spernere fortior

Quam cogere humanos in usus

Omne sacrum rapiente dextra„
Quicumque mundo terminus obstitig.
Hunc tangat armis„ visere gestiens

Qua parte debacchentur ignes,

Qua nebulae pluviique rores.

