⁸2 ANTHOLOGIA LATINA.

At rabidae tigres absunt et saeva leonum
Semina, uec miseros fallunt aconita legentis,
Nec rapit inmensos orbis per humum, neque tante
Squameus in spiram tractu se colligit anguis.
Adde tot egregias urbes operumque laborem,
Tot congesta manu praeruptis oppida saxis,
Fluminaque antiquos subterlabentis muros.
An mare, quod supra, memorem, quodque adluit
infru ἲ
Anne lacus tantos, te, Lari maxume, teque.
Fluctibus et fremitu adsurgens Benace marino P
An memorem portus Lucrinoque addita claustra
Atque indignatum magnis stridoribus aequor,
Iulia qua ponto longe sonat unda refuso
Tyrrhenusque fretis inmittitur aestus Avernis :³
Haec eadem argenti rivos aerisque metalla
Ostendit venis atque auro plurima fluxit.
Haec genus scre virum, Marsos pubemque Sa·
bellam,
Adsuetumque malo Ligurem Volscosque verutos
Extulit, baec Decios Marios magnosque Camillos,
Scipiadas duros bello et te, maxume Caesar,
Qui nunc extremis Asiae iam victor in oris
Inbeilem avertis Romanis arcibus Indum.
Salve, magna parens frugum, Saturnia tellus,
Magna virum3 tibi res antiquae laudis et artis
Ingredior, sanctos ausus recludere fontis,
Ascraeumque cano Romana per oppida carmen.
v. 1³⁴·17a

