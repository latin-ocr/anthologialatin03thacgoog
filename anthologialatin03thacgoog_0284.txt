2⁶4 ΑΝΤΗοιοσιΑ mamm.

Iam posset civile geri. Pharsalia tanti
Caussa mali. Cedant feralia nomina Cannae,
Et damnata diu Romanis Allia fastis.
Tempora signavit leviorum Roma malorum ε
Hunc voluit nescire diem. Pro tristia fata!
Aera pestiferum tractui, morbosque fluentes,

Insanamque famem, permissasque ignibus urbes.
Moeniaque in praeceps laturos plena tremores

Hi possent explere viri, quos undique traxit

In miseram Fortuna necem, dum munera longi
Explicat eripiens aevi, populosque ducesque
Constituit campis ε per quos tibi, Roma, ruenti
Ostendat, quam magna cadas. Quo latius orbem
Possedit, citius per prospera fata cucurrit.

Omne tibi bellum gentes dedit omnibus annis:
Te geminum Titan proaedere vidit in axem.
Haud multum terrae spatium restabat ane,

Ut tibi nox, tibi tota dies, tibi curreret aether,
Omniaque errantes stellae Romana viderent.

Sed retro tua fata tulit, par omnibus annis
Emathiae funesta dies. Hae luee cruenta
Effectum, ut Latios non horreat India fasces,
Nec vetitos errare Dahas in moenia ducat,
Sarmaticumque premat succinctus consul aratrum.
Quod semper saevas debet tibi Parthia poenas,
Quod fugiens civile nefas, redituraque numquam
Libertas, ultra Tigrim Rhenumque recessit.—
Ah! toties nobis iugulo quaesita, vagatur,
‘Germanum Scythicumque bonum, nec respicit ultra
Ausoniam: vellem, populis incognita nostris,

