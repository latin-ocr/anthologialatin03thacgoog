298 ANTHOL οσιΑ ΕΔ rma.

Solus luce nitet peculiari ε
Puris leniter admoventur astris
Celsae culmina delicata villae.
Hinc septem dominos videre montes
Et totam licet aestimare Romam,
Albanos quoque Tusculosque colles
Et quodcunque iacet sub urbe frigus,
Fidenas veteres brevesque Rubras,
Et quod virgineo cruore gaudet
Annae pomiferum nemus Perennae.
Illinc Flaminiae Salariaeque
Gestator patet essedo tacente,
Ne blando rota sit molesta somno,
Quem nec rumpere nauticum celeuma,
Nec clamor valet helciariorum,
Cum sit tam prope Mulvius, sacrumque
Lapsae per Tiberim volent carinae.
Hoc rus, seu potius domus vocanda est,
Commendat dominus: tuam putabis 3
Tam non invida tamque liberalis,
Tam comi patet hospitalitate.
Credas Alcinoi pios Penates.
Aut faeti modo divitis Molorchi.
Vos nunc omnia parva qui putatis.
Centeno gelidum ligone Tibur
Vel Praeneste domate pendulamque
Uni dedite Setiam colonos
Dum me iudice praeferantur istis
Iuli iugera pauca Martialis.

lxiv·

